---
date: 2021-05-08
category: blog
tags:
    
layout: post
title: Alternativa pro Folimanku
author: Jaroslav Němec, Radek Zykan

image: posts/zakres_folimanka.jpg
---

V současné době se hojně diskutuje plánovaná výstavba volnočasového areálu pod Nuselským mostem v parku Folimanka. V rozpočtu pro rok 2021 je na volnočasový areál pod Nuselským mostem vyhrazeno 11,5 mil. Kč a 14,5 mil. Kč je předpoklad pro rok 2022. “Projekt nepovažujeme za dobrý a v rámci Komise rozvoje jsme ho připomínkovali. Požadovali jsme redukci zpevněných ploch a rozšíření zeleně, ale také lepší koncepční provázanost. O opravě velké kaskády toho moc nového nevíme. Součástí má být i umístění sochy skejťáka. Na opravu sochy Praha 2 nenašla loni 250 tis. Kč a lidé se na restaurování museli skládat ve sbírce, ale pro podstavec je ochotna vylít do betonu doslova miliony,” komentoval projekt <a href="https://praha2.pirati.cz/lide/jaroslav-nemec/">Jaroslav Němec</a>, předseda zastupitelského klubu Pirátů Prahy 2. 

Přitom se dá prostor pod Nuselským mostem, který si již našel své příznivce a využití, snadno kultivovat. “A to za maximálně desetinu plánovaného rozpočtu s maximální redukcí zpevněných ploch a s výsadbou nových stromů, protažením umělé závlahy pro trvalý trávník a s parkovým vymezením již existující pískové/mlatové plochy,” doplňuje <a href="https://praha2.pirati.cz/lide/radek-zykan/">Radek Zykan</a>, architekt a člen Komise rozvoje Prahy 2 (Piráti), autor vizualizace řešení.

{% asset 'posts/zakres_folimanka.jpg' alt='Vizualizace návrh Pirátů Prahy 2, autor: Radek Zykan' %}
