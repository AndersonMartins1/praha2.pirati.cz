---
date: 2019-06-07
category: blog
tags:
    
layout: post
title: Sdílená doprava do moderního města rozhodně patří
author: Radek Oborný
authorId:  # uid nekoho z _people (nepoviné)
image: posts/np2_oborny-6-2016.jpg
---

Doba se mění a s ní i naše dopravní návyky. Klademe důraz na větší rychlost, pohodlí a flexibilitu, ale chceme dopravní prostředky, které jsou šetrné k životnímu prostředí i naší kapse. Díky rozvoji komunikačních technologií začíná být sdílení hmotných věcí zase „in“ a tak si můžeme s pomocí aplikací a chytrých telefonů půjčit celé spektrum prostředků. V Praze 2 se setkáváme s růžovými Rekoly, elektrokoly Freebike, či žlutými elektromobily ReVolt. Zelené koloběžky nejsou na území Prahy 2, kvůli neshodě se společnosti Lime, provozovány. Ve jmenovaných případech je vlastníkem poskytovaných zařízení soukromá společnost, ale sdílet je možné i váš osobní automobil, který neužíváte naplno, například pomocí platformy HoppyGo. Také můžete sdílet i místo ve vašem automobilu při cestě do práce přes aplikaci BlaBlaLines. I když rozvoj nových prostředků dopravy provázejí porodní bolesti a často budí silné emoce, je to z části zaviněno bezohledností uživatelů a vandalismem. Stačí jmenovat příliš rychlou jízdu mezi chodci, či nevhodně zaparkovanými "vozítky". V tomto ohledu je důležitá osvěta a stanovení jasných podmínek a nezbytnou součinnost s městskou částí. Spolupráce je důležitá i v oblasti vytvoření dobré infrastruktury parkování a jízdních pruhů. Sdílená doprava do moderního města rozhodně patří, a dle rčení “sharing is caring”, sdílení podporuje i dobré vztahy. Doufejme, že bude sdílená a alternativní dopravna i v Praze 2 na vzrůstu. Ne však bezhlavě, ale s respektem k místním podmínkám.

Radek Oborný

{% asset 'posts/oborny06.jpg' alt='Radek Oborný' %}

[Noviny Prahy 2 v PDF](http://praha2.cz/file/HAt1/06npd-c.pdf)
