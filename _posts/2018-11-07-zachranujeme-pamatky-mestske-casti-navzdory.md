---
date: 2018-11-07
category: blog
tags:
   
layout: post
title: Zachraňujeme památky přes magistrát, dvojkové ODS navzdory!
author: 
authorId: 
image: posts/ctyri.jpg
---

Nádraží Vyšehrad, Borůvkovo sanatoriu v Legerově ulici a Transgas v Praze 2 mají novou šanci. Předseda Klubu zastupitelů Pirátů Prahy 2, Jaroslav Němec, byl součástí vyjednávacího týmu pro kulturu, památkovou péči a cestovního ruchu nově vznikající koalice (Piráti, Praha sobě, Spojené síly pro Prahu) na Magistrátu hlavního města Prahy a tyto body tak aktivně pomáhal prosadit. Co tak programové prohlášení nové vládnoucí koalice hl. m. Prahy nyní obsahuje?

--------------------------------------

**Programové prohlášení pro Hlavní město Praha – Architektura a památková péče:**

* Architektonické a urbanistické soutěže u veřejných staveb považujeme za nezbytný standard. Cena není hlavním kritériem.

* Ceníme si památek a kulturního dědictví, chceme raději opravovat než bourat. Budeme uplatňovat citlivý a individuální přístup. V případě kontroverzních projektů oprav nebo demolic podpoříme širší společenskou diskusi. Zasadíme se o jasná pravidla pro vlastníky památkových objektů a vytvoříme systém podpory oprav památek celopražského významu.

* Vnímáme pozitivní roli kvalitní architektury pro vznik vystavěného prostředí, které slouží lidem a obohacuje jejich životy. Architektura není jen tvorba, ale taktéž péče o prostředí v celé šíři významu tohoto slova. Péči si tak zaslouží i kvalitní příklady poválečného období, zvláště opomíjených let šedesátých a sedmdesátých. Příkladem je budova Transgasu, které hrozí demolice. Při zachování respektu k vlastnickým právům chceme s majiteli takových budov jednat a hledat společnou cestu pro zachování tohoto architektonického bohatství.

* Budeme pokračovat v krocích k odkoupení kostela sv. Šimona a Judy. Budeme usilovat o odkoupení a rekonstrukci nádraží Vyšehrad. Odkoupit chceme též Borůvkovo sanatorium v Legerově ulici – chceme podpořit důstojné využití nyní prázdné a chátrající budovy, kde zemřeli Jan Palach a Josef Toufar.

### Odkazy

celé znění programového prohlášení koalice hl. m. Prahy: [https://praha.pirati.cz/assets/pdf/programove-prohlaseni.pdf](https://praha.pirati.cz/assets/pdf/programove-prohlaseni.pdf)
