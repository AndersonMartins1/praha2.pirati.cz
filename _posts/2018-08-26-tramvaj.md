---
date: 2018-08-26
category: blog
tags:

layout: post
title: Tramvají kolem muzea
author: 
authorId: 
image: posts/tramvaj.jpg
---

Potřebovali jste se někdy rychle dostat z Vinohrad na Václavské náměstí nebo jste spěchali na vlak z Hlavního nádraží? Metro daleko, navíc kvůli jedné dvou zastávek strávíte více času na eskalátorech a přestupech než samotnou jízdou. A pěšky přes magistrálu to tedy žádná krásná procházka není, nehledě na to, že na Hlavní nádraží se tak z Vinohrad ani dostat nedá. Pokud tedy nenasadíte vlastní život na úzkém obrubníku vedoucím podél Legerovy ulice.
Proto Piráti dlouhodobě podporují obnovení tramvajové linky z Vinohrad na Václavské náměstí s napojením dále k Hlavnímu nádraží. Jsme rádi, že se po dlouhých diskusích již přikročilo k přípravám v rekonstruované části Vinohradské ulice mezi Národním muzeem a budovou bývalého Federálního shromáždění. Kam trasa povede dále, ještě není přes- ně definováno a na stole je několik variant. Na našich facebookových stránkách jsme proto vytvořili jednoduchou anketu, abychom o věci začali diskutovat s vámi, občany.
Dalšími tématy v oblasti dopravy, kterými se chceme v součinnosti s magistrátem a okolními městskými částmi zabývat, jsou mimo jiné: zefektivnění systému parkovacích zón, zklidnění magistrály a okolních komunikací, rychlejší opravy rozbitých chodníků pro pěší a rozumná dopravní opatření pro cyklisty. Pojďte do toho s námi!
