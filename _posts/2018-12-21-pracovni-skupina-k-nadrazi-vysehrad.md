---
date: 2018-12-21
category: blog
tags:
    
layout: post
title: Vznikla Pracovní skupina k nádraží Vyšehrad Rady hl. města Prahy
author:
authorId:  # uid nekoho z _people (nepoviné)
image: posts/21-12-2018_foto-dana-gregorova_o.jpg
---

Dnes se poprvé sešla Pracovní skupina k nádraží Vyšehrad, která bude formulovat postoj hlavního města k této znepokojující kauze. Stav kulturní památky se zhoršuje každým dnem, není už na co čekat.

Přítomní: Adam Scheinherr, Petr Zeman, Jaroslav Němec, Filip Foglar, Viktor Mahrik, Lukáš Tittl, Dana Gregorová, Václav Brejška

Programové prohlášení pro Hlavní město Praha – Architektura a památková péče:

* Architektonické a urbanistické soutěže u veřejných staveb považujeme za nezbytný standard. Cena není hlavním kritériem.
* Ceníme si památek a kulturního dědictví, chceme raději opravovat než bourat. Budeme uplatňovat citlivý a individuální přístup. V případě kontroverzních projektů oprav nebo demolic podpoříme širší společenskou diskusi. Zasadíme se o jasná pravidla pro vlastníky památkových objektů a vytvoříme systém podpory oprav památek celopražského významu.
* Vnímáme pozitivní roli kvalitní architektury pro vznik vystavěného prostředí, které slouží lidem a obohacuje jejich životy. Architektura není jen tvorba, ale taktéž péče o prostředí v celé šíři významu tohoto slova. Péči si tak zaslouží i kvalitní příklady poválečného období, zvláště opomíjených let šedesátých a sedmdesátých. Příkladem je budova Transgasu, které hrozí demolice. Při zachování respektu k vlastnickým právům chceme s majiteli takových budov jednat a hledat společnou cestu pro zachování tohoto architektonického bohatství.
* Budeme pokračovat v krocích k odkoupení kostela sv. Šimona a Judy. Budeme usilovat o odkoupení a rekonstrukci nádraží Vyšehrad. Odkoupit chceme též Borůvkovo sanatorium v Legerově ulici – chceme podpořit důstojné využití nyní prázdné a chátrající budovy, kde zemřeli Jan Palach a Josef Toufar. 

Celé znění programového prohlášení koalice hl. m. Prahy: https://praha.pirati.cz/assets/pdf/programove-prohlaseni.pdf
