---
date: 2018-08-26
category: blog
tags:

layout: post
title: Železniční most
author: 
authorId: 
image: posts/foto-most.jpg
---

Železniční most je kulturní památka, kterou je nutné zachovat pro nepopiratelnou technickou hodnotu, kterou vytváří v kontextu s místem a s využitím. Jeho propojení s panoramatickými pohledy na další významné památky Prahy je rovněž nenahraditelné. Památkáři jsou pro zachování mostu z mnoha logických důvodů, které podporujeme. Nevidíme důvod most bourat, přestože je jednoznačně neudržovaný. To neznamená, že jej nelze opravit.
Špatný stav pražských mostů, který je zaviněný leností a hloupostí politiků, je určitým filozofickým mementem dob minulých. Ale ani současní lidé ve vedení Prahy nepochopili, jaký má naše kultura obecně vztah k mostům jako prvkům, které spojují. Nejsou schopni myslet v těchto kategoriích. Mosty, ke kterým se v minulých letech přistupovalo barbarsky, tak nemají problém ničit a bourat i přes jejich architektonickou a symbolickou hodnotu. Most je pro naši kulturu prostě víc než technologický prvek v dopravě. Ostatně najdeme jej na všech bankovkách Eura.

 Víte, že s opravou mostu je spojeno i vybudování železniční zastávky na Výtoni? Zastávka má být umístěna nad viaduktem mezi ulicí Svobodovou a Vnislavovou. Má tak vzniknout významný přestupní bod mezi vlakovou a tramvajovou dopravou. Zároveň by to umožnilo řešit dle Metropolitního plánu plánované náměstí mezi zmíněnou ulicí Vnislavovou a Libušinou.
