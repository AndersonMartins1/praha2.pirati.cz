---
date: 2019-11-05
category: blog
tags:
    
layout: post
title: Kde se peníze vyberou, tam by měly zůstat a sloužit ku prospěchu obyvatel
author: Martin Altschmied
authorId:  martin.altschmied
image: posts/Screenshot_2019-11-05-11npd.png
---

Příjmy z daní jsou nezanedbatelnou položkou v rozpočtu každé obce. Městská část ale není klasická  obec, jelikož se řídí samostatným zákonem č. 131/2000 Sb. o hlavním městě Praze. V realitě to pak vypadá tak, že magistrát zajišťuje vybrané sdílené služby jako např. hromadnou dopravu, údržbu silnic, apod. a  městským  částem  některé  působnosti naopak svěřuje. Typicky např. péči o zeleň nebo  bytový  fond.  Logicky  se  tak  městská  část  musí  o  část  daňových  příjmů  s  magistrátem  kvůli  velké  provázanosti  dělit. Každoroční boj se vede zejména  o  příspěvek  na  obyvatele, který obcím   vyplácí stát. Jedna z daní, která se naopak nedělí a jde přímo do kasy městské části, je právě  zmiňovaná  daň  z  nemovitých věcí. Ta   je   tak   využita na údržbu a rozvoj veřejného prostoru  přesně  v  tom  místě,  kde byla vybrána. Proto mnozí   zástupci městských částí dlouho volali po  tom,  aby  si  mohli  její  výši  určovat  sami, a  tím  i  snížili  svou finanční závislost na magistrátu. Oproti  radniční  ko-alici,  Piráti  na Praze  2  přesně  touto  cestou  chtějí  jít.  Kde se peníze vyberou, tam by měly zůstat a sloužit ku prospěchu zdejších obyvatel. Jen tak budou prostředky nejefektivněji a transparentně využity. Zároveň  jsme  pro  snížení  celkového   daňového   zatížení   obyvatel,  jak  dokazují naši  kolegové Piráti v Poslanecké sněmovně,  kde  se  aktuálně  diskutuje jejich návrh na snížení  daně  z  příjmu  fyzických osob

Martin Altschmied

{% asset 'posts/altschmied_np2_11-2019.jpg' alt='Martin Altschmied' %}

[Noviny Prahy 2, listopad 2019](http://praha2.cz/file/IUu1/11npd-c.pdf)
