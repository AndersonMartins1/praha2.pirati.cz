---
date: 2018-08-26
category: blog
tags:
   
layout: post
title: Byli Jsme v Praze hlídacími psy, nyní jsme připraveni radnice vést 
author: 
authorId: 
image: posts/piratske-logo.jpg
---

V roce 2014 v pražském zastupitelstvu zasedli čtyři Piráti poté, co jsme ve volbách získali 5,31 % hlasů. První volební období jsme strávili v opozici a načerpali zkušenosti. Rolí opoziční strany je dělat hlídacího psa: kontrolovat činnost vládnoucí koalice, rozkrývat kauzy z úřadu či městských firem a navrhovat lepší řešení problémů, které Prahu trápí. Naši zastupitelé tuto roli plnili na jedničku. Zastupitelskou prací strávili 15 tisíc hodin, rozkryli desítky kauz, podali několik trestních oznámení, vyhráli několik soudních sporů o přístup k informacím, rozeslali zhruba 350 tiskových zpráv, zastupitelstvu předložili stovky návrhů. První politickou zkoušku tedy máme úspěšně za sebou. Naším nynějším cílem je říjnové volby vyhrát, abychom mohli prosadit změny, po kterých čtyři roky z opozice voláme. Můžu vám slíbit, že ze svých zásad nepolevíme. Nadále budeme nejtransparentnějším politickým klubem, za což jsme získali ocenění od Otevřené společnosti. A stejně tak nebudeme kumulovat funkce, jak jsme ukázali po sněmovních volbách, kdy se naši čerstvě zvolení poslanci vzdali mandátu pražského zastupitele, aby se své nové práci mohli věnovat naplno. Náš program si můžete přečíst na adrese praha.pirati.cz/program. Přeji hezké čtení posledního vydání Pirátských listů před říjnovými komunálními volbami a předem děkuji všem, kteří nám hodí svůj hlas. 
