---
date: 2021-07-07
category: blog
tags:
    
layout: post
title: Vandalství je beton na Folimance
author: Magdalena Valdmanová
authorId:  magdalena.valdmanova

image: posts/np2-7-2021.png
---

Největší vandalství je kácení zdravých stromů a zalévání parku betonem. Při slovech škoda na zeleni se mi vybaví, jak vedení radnice Prahy 2 zbytečně kácí zdravé stromy i tam, kde je řešení velmi jednoduché. Třeba posunout o jeden metr plot. Nebo prostě rovnou přemýšlet, jak postavit sportoviště pro základní školu, aby stromy byly jeho součástí. Tedy tak, jak se to dělá v civilizovaných zemích. Nyní se radnice pro změnu rozhodla vyhodit 35 milionů korun, tedy více než dva tisíce průměrných starobních důchodů, za beton do Folimanky. I tady by stačilo namísto devastace prostoru jen zasadit trávu a rozšířit pod mostem zavlažovací systém, který už v parku ostatně je. Oba případy spojuje nahrazování zeleně a přírody umělými povrchy, a to je k pláči. Rozpálený beton a umělá tráva by měly zůstat odstrašující vzpomínkou na politiku devadesátých let. Všichni se určitě shodneme na tom, že není nad živou přírodu, trávu, keře a stromy. Barevný beton zkrátka zeleň nenahradí. To se ale koalici, která chce stůj co stůj utrácet, nedaří vysvětlit. V situacích, kdy škody nepáchají politici, ale někdo jiný, je prevence složitější. Určitě by ale stálo za pokus prohlubovat dialogem vztah občanů k městské části, zapojit je, vyslechnout jejich nápady i kritické hlasy a podle toho konat. Těším se, až skončí doba, ve které jsou politici přesvědčení, že ví nejlépe, co občané chtějí, aniž by se jich zeptali. Tak snad po volbách.

Magdalena Valdmanová

[Noviny Prahy 2, červenec 2021](https://praha2.cz/file/9Ww1/07-2021-PRAHA-NOVINY-WEB.pdf)

Další informace v článku [Alternativa pro Folimanku](https://praha2.pirati.cz/aktuality/alternativa-pro-folimanku.html)

{% asset 'posts/zakres_folimanka.jpg' alt='Vizualizace návrh Pirátů Prahy 2, autor: Radek Zykan' %}
