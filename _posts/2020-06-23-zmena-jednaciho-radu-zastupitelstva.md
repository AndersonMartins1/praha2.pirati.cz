---
date: 2020-06-23
category: blog
tags:  
layout: post
title: Změna jednacího řádu zastupitelstva Prahy 2
author: 
authorId:  
image: posts/zmena-jednaciho-radu.jpg
---

<b>Piráti z Praze 2 v pondělí z opozice prosadili změnu jednacího řádu zastupitelstva, která umožní občanům pokládat doplňující otázku na odpověď radních městské části na občanskou interpelaci. Radní poté prostor dostane možnost odpovědět i na tento dotaz. Praha 2 se inspiruje dobrou praxí z jiných městských částí, kde jednací řád v obdobném znění funguje. Piráti tím také plní svůj volební program v oblasti transparentnosti a otevřenosti radnice.</b>

“Včera jsem společně se starostkou Janou Černochovou (ODS) předložil změnu jednacího řádu. Je to velký krok pro Prahu 2. Změna je počtem slov malá, ale významem pro otevřenou radnici, pro občany Prahy 2, změnou velkou,” říká k tomu předseda zastupitelského klubu Pirátů Praha 2 Jaroslav Němec, který změnu s vladnoucí koalicí domluvil.

Interpelace občanů je součást občanské participace a kontrolní mechanismus v rámci demokratického zastupitelského principu. Z těchto důvodů se u interpelací občanů mj. přidává možnost doplňující otázky v délce 1 minuty a odpovědi na ní v délce 3 minut. 

Piráti ve svém programu pro Prahu 2 měli, že radnice bude otevřená a přívětivá. Součástí tohoho bodu je také náš požadavek, aby jednání zastupitelstva byla přenášena online na internet, aby ho občané mohli komfortně sledovat ze svých domovů.

Živé vysílání Piráti se starostkou také dohodli. Jedinou překážkou je v současné době nedostačující technické vybavení sálu. Na včerejším zastupitelstvu paní starostka uvedla, že reálně lze online přenosy očekávat v průběhu příštího roku. Do té doby i nadále budou živé přenosy dělat Piráti.

“Často slýcháme, že Piráti umí pouze kritizovat. Včerejší hlasování jasně dokládá, že jsme konstruktivní opozicí. A jsme připraveni podpořit všechny smysluplné změny, které zvyšují komfort občanů a umožňují jim snáze kontrolovat volené zástupce,” dodavá k tomu Robert Veverka, zastupitel Prahy 2 a kandidát Pirátů do senátu v Praze.
