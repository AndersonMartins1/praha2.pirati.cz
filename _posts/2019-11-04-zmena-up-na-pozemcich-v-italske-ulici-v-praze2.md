---
date: 2019-11-04
category: blog
tags:
    
layout: post
title: Změna Územního plánu na pozemcích v Italské ulice v Praze 2
author: Jaroslav Němec
authorId:  jaroslav.nemec
image: posts/penta_14.jpg
---
<h3>Stanovisko zastupitelského klubu Pirátů ZMČ Praha 2 k podnětu na pořízení změny Územního plánu sídelního útvaru hl. m. Prahy zkráceným postupem týkajícího se pozemků parc. č. 2275/1, 2275/2, 2275/3 a 2275/4, k. ú. Vinohrady, Praha 2</h3>

Jménem zastupitelského klubu Pirátů ZMČ Praha 2 se změnou <b>nesouhlasíme</b>.

Pozemek se nachází podle platného územního plánu a v souladu se změnou Z 2832/00 vydané usnesením č. 39/85 ZHMP dne 6. 9. 2018 formou opatření obecné povahy č. 55/2018 a Regulativů plošného uspořádání území HMP v ploše všeobecně obytné OV-8:

<i>Hlavní využití: Plochy pro bydlení s možností umísťování dalších funkcí pro obsluhu obyvatel. Přípustné využití: Stavby pro bydlení, byty v nebytových domech. Mimoškolní zařízení pro děti a mládež, školy, školská a ostatní vzdělávací zařízení, kulturní zařízení, církevní zařízení, <b>zdravotnická zařízení, zařízení sociálních služeb</b>, malá ubytovací zařízení, drobná nerušící výroba a služby, veterinární zařízení a administrativa v rámci staveb pro bydlení, sportovní zařízení, obchodní zařízení s celkovou hrubou podlažní plochou nepřevyšující 2 000 m2, zařízení veřejného stravování. Drobné vodní plochy, zeleň, cyklistické stezky, pěší komunikace a prostory, komunikace vozidlové, plošná zařízení technické infrastruktury v nezbytně nutném rozsahu a liniová vedení technické infrastruktury.</i>

<i>Podmíněně přípustné využití: Pro uspokojení potřeb souvisejících s hlavním a přípustným využitím lze umístit: parkovací a odstavné plochy, garáže pro osobní automobily. Dále lze umístit: vysokoškolská zařízení, stavby pro veřejnou správu města, hygienické stanice, zařízení záchranného bezpečnostního systému, obchodní zařízení s celkovou hrubou podlažní plochou nepřevyšující 20 000 m², ubytovací zařízení, stavby a plochy pro administrativu, malé sběrné dvory, sběrny surovin, parkoviště P+R, garáže, čerpací stanice pohonných hmot bez servisů a opraven jako nedílnou část garáží a polyfunkčních objektů, stavby, zařízení a plochy pro provoz PID, zahradnictví. Pro podmíněně přípustné využití platí, že nedojde ke snížení kvality prostředí a pohody bydlení a jinému znehodnocení nebo ohrožení využitelnosti dotčených pozemků.</i> 

Navrhovaná změna je na VV–Veřejné vybavení: 

Hlavní využití: <i>Plochy sloužící pro umístění všech typů veřejného vybavení města, tj. zejména pro školství a vzdělávání, <b>zdravotnictví a sociální služby</b>, veřejnou správu města a záchranný bezpečnostní systém.</i>

<i>Přípustné využití: Školy a školská zařízení, mimoškolní zařízení pro děti a mládež, zdravotnická zařízení, zařízení sociálních služeb, hygienické stanice, zařízení záchranného bezpečnostního systému, městské úřady, krematoria a obřadní síně, vysokoškolská zařízení. Sportovní zařízení, zařízení veřejného stravování, kulturní zařízení, kostely a modlitebny, nerušící služby, to vše související s hlavním využitím. Drobné vodní plochy, zeleň, pěší komunikace a prostory, komunikace vozidlové, cyklistické stezky, plošná zařízení technické infrastruktury v nezbytně nutném rozsahu a liniová vedení technické infrastruktury.</i>

<i>Podmíněně přípustné využití: Ostatní vzdělávací a školská zařízení, nezapsaná v rejstříku MŠMT škol a školských zařízení, ve smyslu § 7 školského zákona. Zařízení sociálních služeb nad rámec zákona č. 108/2006 Sb., o sociálních službách. Pro uspokojení potřeb souvisejících s hlavním a přípustným využitím lze umístit: ubytovací zařízení, administrativní plochy, obchodní zařízení s celkovou hrubou podlažní plochou nepřevyšující 300 m², čerpací stanice pohonných hmot bez servisů a opraven jako nedílná část garáží a polyfunkčních objektů, manipulační plochy, malé sběrné dvory, služební byty, parkovací a odstavné plochy, garáže. Dále lze umístit: stavby, zařízení a plochy pro provoz PID. Pro podmíněně přípustné využití platí, že nedojde k znehodnocení nebo ohrožení využitelnosti dotčených pozemků.</i>

Změna je navržena na všech pozemcích, ke kterým má městská část Praha 2 svěřena vlastnická práva v daném území, tj. na pozemcích parc. č. 2275/1, 2275/2, 2275/3 a 2275/4, k. ú. Vinohrady. Důvodem je, že nejmenší zobrazovaná plocha (plocha s rozdílným způsobem využití) v územním plánu je 2500 m². 

Na parc. č. 2275/3 stojí na pozemku, ke kterým má městská část Praha 2 svěřena vlastnická práva objekt v soukromém vlastnictví (Kunětická a.s., Kunětická 2534/2, Vinohrady, 12000 Praha 2).

Na 3. řádném zasedání Zastupitelstva městské části Praha 2 dne 10. 6. 2019 bylo Usnesením č. 41 schváleno poměrem 22:0:10 (pro : proti : zdrželi se) souhlasné stanovisko s navrženou změnou Územního plánu sídelního útvaru hl. m. Prahy zkráceným postupem v ploše vymezené ulicemi Italská, Lichnická, Španělská a Kunětická, na pozemcích parc. č. 2275/1, 2275/2, 2275/3 a 2275/4, k. ú. Vinohrady, Praha 2 spočívající ve změně funkčního využití plochy OV (všeobecně obytná) na plochu VV (veřejné vybavení).

<b>Zastupitelský klub Pirátů ZMČ Prahy 2 se ve věci zdržel a v jednom případě nehlasoval. Důvodem byl nedostatek předkladatelem doložených podkladů, nevyřešené vztahy se soukromým vlastníkem budovy stojícím na pozemku par. č. 2275/3 a dostatečně neobjasněný budoucí záměr, který je teprve v počátku řešení, bez existence jakékoliv ani objemové/provozní studie, která by měla být samozřejmou součástí návrhu na změnu funkčního využití území. Jsme toho názoru, že změna funkčního využití plochy OV (všeobecně obytná) na plochu VV (veřejné vybavení) nebyla dostatečně obhájena. Případné sociální a zdravotnické zařízení je možné připravovat i beze změny funkčního využití plochy. </b>

 
<p align="right">Jaroslav Němec, předseda<br /> 
Klubu zastupitelů České pirátské strany<br />
v Zastupitelstvu městské části Praha 2</p>
 
