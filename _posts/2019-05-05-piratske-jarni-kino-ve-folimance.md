---
date: 2019-05-05
category: blog
tags:
    
layout: post
title: Pirátské jarní kino ve Folimance
author: 
authorId:  # uid nekoho z _people (nepoviné)
image: posts/banner_kino-5-5-2019.jpg
---

Máte rádi letní kina? Venku je již krásně a proto jsme si pro vás připravili venkovní promítání již o trochu dříve. Přijďte v neděli 5.5. 2019 od 19:30. Promítat budeme na plátno pod noční oblohou v parku Folimanka nedaleko kiosku. O pivo a občerstvení nebude nouze. Můžete se těšit na krátký předfilm Předělávači, úspěšný dokument Tohle není Kalifornie či diskuzi se zastupiteli Pirátů Prahy 2. Promítání je samozřejmě zdarma, takže pokud máte rádi dokument, trochu punku a fajn pivo, tak neváhejte a doražte! 

Projekci zajišťuje: Putovní biograf.

{% asset 'poster_a3_kino-5-5-2019.jpg' alt='Pirátské jarní kino ve Folimance' %}

Program: 

18:00 – Volná diskuze
Zeptejte se nás na cokoliv. Co vás trápí na Praze 2? Otevřeni jsme také podnětům a nápadům. Chtěli byste workoutové hřiště či skateboard rampu na P2?

19:30 - předfilm PŘEDĚLÁVAČI
Současná docureality o filmových nadšencích, kteří se rozhodli zlepšit tvář města, v němž bydlí, a přenést lásku k popkulturním ikonám přímo do ulic. Sledujte za jakých punkových okolností se v parku u Nuselského mostu zjevil slavný robot ze Star Wars R2-D2 a dotáhl to až na na stránky britské BBC.

Více informací o filmu na [csfd.cz](https://www.csfd.cz/film/679467-predelavaci/komentare/)

20:00 – TOHLE NENÍ KALIFORNIE (This Ain't California)

První celovečerní dokument německého režiséra Martina Persiela je dynamickou a svěží hymnou protispolečenské revolty mladých a v socialistické NDR téměř zakázaného sportu – skatebordingu. Režisér tu pracuje s archivním materiálem, konkrétně se skutečnými videozáznamy, které si v toho času nahrála parta tří kamarádů, fascinovaných tímto sportem, na 8 mm kameru. Persielův snímek sleduje tři představitele od jejich dětství v 70. letech přes období vzdoru v letech osmdesátých až po pád komunismu na podzim 1989, kdy se jim zásadně změnily podmínky života. 

Více informací o filmu na [csfd.cz](https://www.csfd.cz/film/312498-tohle-neni-kalifornie/prehled/)


A nezapomeňte s sebou vzít přítelkyni, přítele, kámoše, děti, psa, skateboard... prostě celou rodinu. 
