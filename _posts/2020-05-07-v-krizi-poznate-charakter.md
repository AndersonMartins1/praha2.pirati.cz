---
date: 2020-05-07
category: blog
tags:
    
layout: post
title: V krizi poznáte charakter
author: Radek Oborný
authorId:  # uid nekoho z _people (nepoviné)
image: posts/05-2020_np2.png
---

Současná krize způsobená šířením virové nákazy je bezprecedentní zkouškou charakteru každého člověka. Během krize musíme totiž jednat rychle a nekompromisně. Taková situace dává možnost každému vedení ukázat, jak dokáže nečekané situace řešit. Také se situace chytá mnoho oportunistů, kteří odvedené pozornosti využijí pro své obohacení. Jsme svědky takového činu v Praze 8 a jen vyšetřování ukáže, jak to opravdu bylo. Jakmile krize pomine, nepochybně vyplave na povrch více podobných kauz. V Praze 2 tuto situaci nepozorujeme. Občané paní starostce a týmu důvěřují a nepochybně si vážili rozdávání dezinfekce, roušek a plakátů k občanům přímo domů. Radnice má lidem pomáhat a v těchto chvílích není třeba brát ohled na funkci nebo stranickou příslušnost a táhnout za jeden provaz a věci spolu otevřeně diskutovat. I Piráti mají mezi sebou schopné a motivované členy, kteří bez váhání přiložili ruku k dílu. Krizí současného rozsahu si prochází naše země poprvé a jen posléze se ukáže, jak dobře jsme jednali. Namístě je i z role opozice tolerance a konstruktivní kritika. Proto nás velmi mrzí, že se paní místostarostka Udženija veřejně vysmívá krokům, ke kterým přistoupil magistrát, a označuje je za amatérismus. V krizi poznáte charakter.

Radek Oborný


[Noviny Prahy 2, květen 2020](http://praha2.cz/file/Ngv1/05-2020-PRAHA-NOVINY.pdf)
