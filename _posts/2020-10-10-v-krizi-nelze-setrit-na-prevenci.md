---
date: 2020-10-10
category: blog
tags:
layout: post
title: V krizi nelze šetřit na prevenci
author: Jaroslav Němec
authorId: jaroslav.nemec
image: posts/10-2020_np2.png

---

Policií ČR byl v roce 2019 v Praze 2 evidován meziroční nárůst trestných činů o 11,98 %, zároveň se snížilo objasnění o 6,76 %. Nárůst je evidován u kapes-ních krádeží a majetkové trestné činnosti. Pokles byl naopak u mravnostní a drogové kriminality. Pro rok 2020 byly koalicí sníženy finanční prostředky na realizaci sociálně patologických jevů a návazné kriminality z rozpočtových 420 tis. Kč na 320 tis. Kč. To samé v oblasti prevence kriminality, kde došlo ke snížení z 500 tis. Kč na 400 tis. Kč, tedy o celých 20 %. Jde o nesystémové  a nedostatečně odůvodněné snižování financí na preventivní služby. Šetří se na špatném místě a ve špatné době. Tyto neziskové služby se dnes pohybují na hraně existence, navíc v době covidové krize řešily a řeší situace nad rámec své pravidelné činnosti jako zvýšené užívání alkoholu, případy domácího násilí nebo rozvoj depresí. V takových chvílích mají být tyto programy naopak finančně posíleny. Podpora služeb zabývajících se prevencí je totiž jedna z nejdůležitějších věcí, kterou může radnice pro snížení kriminality udělat. Vedle toho je potřeba hlídat korupční riziko, kde Praha 2 vychází v průzku-mech nejhůře z celé Prahy, a rizikově investované veřejné finance jsou toho jasným důkazem.

[Noviny Prahy 2, říjen 2020](http://praha2.cz/file/qIv1/10-2020-PRAHA-NOVINY.pdf)
