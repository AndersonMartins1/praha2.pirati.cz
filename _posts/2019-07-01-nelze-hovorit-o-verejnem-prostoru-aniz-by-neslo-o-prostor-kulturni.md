---
date: 2019-07-01
category: blog
tags:
layout: post
title: Nelze hovořit o veřejném prostoru, aniž by nešlo o prostor kulturní
author: Lydie Franka Bartošová
authorId: lydie.bartosova
image: posts/np2_07-2019_detail.jpg
---
Jaká má být kultura veřejného prostoru, aby  zohledňoval potřeby veřejnosti? Tradiční chápání kultury nejde dál za  představu kulturních akcí  jako volnočasového vyžití pro občany,  jakési  nadstavby v podobě festivalů, farmářských trhů s kapelou  a  stánkem  místního  antikvariátu, letního kina  nebo  světel-né show. Budeme-li zkoumat význam pojmu kultura hlouběji, coby způsobu  utváření  a konceptualizace  světa, můžeme  zaznamenat jeho proměny, především v posledních desetiletích. Jsou dobře zřetelné například v transformaci v knihovnách a informačních institucích obecně, či v moderních postupech architektury webů nebo bibliografi ckých databází. Společným  jmenovatelem  sociálních inovací, tak i struktury  a funkcionalit  informačních sítí je <i>human centered design</i>. Tento koncept znamená trend poskytování služeb a modelování prostoru s ohledem na člověka a jeho po-třeby, např. z knihovny  se  tak  stává  komunitní  prostor k tvorbě, sdílení informací, participaci, prostor společný. Můžeme použít analogii pro představu, jak by měl být modelován veřejný prostor, aby reprodukoval tento patern. Na kulturu lze nahlížet jako na prostředek k vytváření příležitostí k ekonomickému rozvoji a základní podmínky  udržitelného  rozvoje. Záleží na osvícenosti územních samospráv, jak jsou schopny  zahrnout  kulturní  aspekt a  souvislosti  do územního plánování. Především v případě investičních  projektů  může nedostatečné povědomí o  podílu  společenského  zázemí  na kvalitě života znamenat kromě špatného nakládání s veřejnými penězi i citelný zásah do živé kultury obce.


{% asset 'posts/bartosova_np2_07-2019.jpg' alt='Lydie Franka Bartošová' %}

[Noviny Prahy 2 v PDF](http://praha2.cz/file/C7u1/07npd-d.pdf)
