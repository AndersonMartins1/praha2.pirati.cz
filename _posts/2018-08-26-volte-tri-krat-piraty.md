---
date: 2018-08-26
category: blog
tags:

layout: post
title: V Praze 2 můžete Piráty volit hned třikrát! 
author: 
authorId:
image: posts/fotka-ivan-piratske-listy.png
---

Za těch téměř 20 let, co žiju v Praze, jsem bydlel v řadě jejich částí: na Petřinách, kousek od Letenského zámečku, na Evropské, u Arbesáku nebo v Michli. Nakonec jsem zakotvil na Praze 2 kousek od Riegerových sadů. Ač jako poslanec nikam nekandiduji, protože se potřebuji plnohodnotně věnovat svému mandátu, mám radost, že na Praze 2 mohu volit naši/vaši Pirátskou stranu hned třikrát: na magistrát, na radnici Prahy 2 i do Senátu.

# Vzhůru na Magistrát!

Po čtyřech letech kvalitní opoziční práce, při které jsme nejen navrhovali konstruktivní řešení, ale také šli tvrdě po nepravostech a korupci, máme ambice ve volbách zvítězit. Otevřenou politiku s participaci občanů chceme rozjet doslova na „plný pecky“, a na rozdíl od jiných s čistým štítem.

# Piráti na radnici Prahy 2!

Postavili jsme kvalitní kandidátku společensky aktivních, angažovaných a otevřených lidí s cílem revidovat bytovou politiku, pomoci zajistit důstojný život seniorům rezidentům, ale také smysluplně naložit s veřejným prostorem pro kulturní aktivity i volný čas.

# Libor Michálek znovu do Senátu!

Z mého pohledu nejaktivnější protikorupční senátor Libor Michálek (zvolený za Piráty) obhajuje mandát ve „svém“ obvodu. Nebudu lhát. Několikrát za volební období jsem s Liborem v jeho hlasování nesouhlasil, ale vždy byl ochoten své rozhodnutí diskutovat. Předložil řadu kvalitních návrhů, které se často nelíbily mocným. Za svými cíli šel vždy tvrdě. Opakovaně získal podporu České pirátské strany a své sliby nám i občanům svědomitě plnil. Jsem rád, že u nás za nás opět kandiduje a mohu ho svým hlasem ve volbách podpořit.
Letos volím Piráty hned třikrát. Volte Piráty třikrát i vy!


- - -
