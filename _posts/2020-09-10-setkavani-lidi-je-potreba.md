---
date: 2020-09-10
category: blog
tags:
layout: post
title: Setkávání lidí je potřeba
author: Magdalena Valdmanová
authorId:  magdalena.valdmanova
image: posts/09-2020_np2.png

---

„Kultura není zbytkový rezort“, opakoval mi nedávno můj kolega a zastupitel Prahy 2 Robert Veverka, když jsme řešili budoucnost pražských náplavek či koncepci reklamy na kulturní a společenské události. I britský premiér Winston Churchill reagoval během druhé světové války na návrh, aby se v zájmu zbrojní výroby seškrtaly peníze na kulturu, slovy: „A za co bychom pak bojovali?“ Ale je to právě kultura, která nás dělá tím, čím jsme, ovlivňuje nejen náš smysl pro krásu, ale i naše postoje a hodnoty. Kulturou jsou velké společenské akce typu plesu či Vinobraní, které jsou na Praze 2 již tradicí, podporovat. Opomenout by se však neměly ani ty malé akce, řekněme komunitní. U těch by radnice mohla nabídnout, když ne rovnou podporu, tak alespoň přátelské prostředí pro jejich vznik. Na tomto místě tak nelze nevzpomenout komunitní zahradu Smetanka. Poté, co zahrada musela skončit, se dosud nenašlo na celé Praze 2 náhradní místo, kde by se opět mohli sousedé potkávat u svých truhlíků. A to hlavně kvůli neochotě radnice pomoci. Proto se můžeme jen smutně dívat, jak jinde v Praze za výrazné pomoci městských částí vznikají nové komunitní zahrady a projekty. Přitom mnohdy stačí velmi málo. Neházet aktivním sousedům klacky pod nohy.

[Noviny Prahy 2, září 2020](http://praha2.cz/file/7Ov1/09-2020-PRAHA-NOVINY.pdf)
