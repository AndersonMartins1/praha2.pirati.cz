---
date: 2022-06-09
category: blog
tags:
    
layout: post
title: Praha 2 prodala kus parku, Piráti byli proti
author: 
authorId:  
image: posts/grebovka_01.jpg
---

Na posledním zastupitelstvu Prahy 2 odsouhlasila koaliční většina (ODS, ANO a TOP 09) prodej kusu parku za velmi nízkou cenu. Rozprodávat městský majetek v době inflace nedává smysl. Prodat za ní kus parku, tedy veřejného prostoru, je nepřístojnost.

Soukromý vlastník domu v Havlíčkových sadech před dvaceti lety v rámci rekonstrukce domu, kterou v <a href="https://pamatky.praha.eu/jnp/cz/pamatkovy_fond/pamatkove_uspechy/pamatkove_hrichy/pamatkove_hrichy-havlickovy_sady_2_c_p_59_vinohrady_praha_2_index.html" target="new">minulosti kritizovali památkáři</a>, zabral a zastavěl 5 m2 příjezdové cesty. V roce 2008 požádal o pronájem nebo prodej části pozemku v parku kolem jeho domu. Praha 2 mezi tím park opravila z Evropských dotací včetně parkové cesty kolem soukromé nemovitosti. Ačkoliv část pozemků Prahy 2 zastavěl a další části využíval i jako parkoviště, za pozemky nájem neplatil.

{% asset 'posts/grebovka_srovnani.jpg' alt='Srovnání stavu v roce 2008 a 2022' %}

Nyní Praha 2 odprodává 5 m2 dříve zastavěné příjezdové cesty za 90.641,85 Kč (tedy 18.128,37 Kč/m2) a pozemek parku včetně parkové cesty o výměře 95 m2 prodává za 376.131,60 Kč (tedy jen 3.959,28 Kč/m2). Tento pozemek přiléhá k budově u hlavního vstupu a tímto prodejem se tak soukromá část rozšíří dále směrem do parku.

„<i>Tato cena za kus parku na Vinohradech mi přijde směšná. Ve srovnání s cenami za které prodává hl. město Praha. Právě byl například odsouhlašen prodej 16 m2 oplocené zahrady v Praze 12, kde pán po desetiletích zjistil, že mu tento kus nepatří, za 9 510 kč za metr čtvereční</i>“, okomentovala prodej Magdalena Valdmanová, zastupitelka Prahy 2 a kandidátka Pirátů na starostku Prahy 2.

Piráti soustavně kritizují vládnoucí koalici za dlouhodobě netransparentní a necitlivé nakládání s veřejným prostorem a majetkem, viz kauza Folimanka. Ale že by někdo obchodně spekuloval s pozemky veřejného parku, je již na hranici představitelného. Parky patří lidem, ne soukromým subjektům. Podobné kroky se už nesmí opakovat.

{% asset 'posts/grebovka_02.jpg' alt='Současný stav, 2022' %}
{% asset 'posts/grebovka_03.jpg' alt='Současný stav, 2022' %}
