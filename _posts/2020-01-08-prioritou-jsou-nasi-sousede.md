---
date: 2020-01-08
category: blog
tags:
    
layout: post
title: Prioritou jsou naši sousedé
author: Martin Altschmied
authorId:  martin.altschmied
image: posts/screenshot_2020-01-08_01-2020.png
---

Dvojka je jedním z nejkrásnějších míst v Praze. Aby tomu tak zůstalo i nadále, vytyčil bych nejdůležitější body, ve kterých vidíme prostor ke zlepšení, nebo nevyužitý potenciál.V oblasti bydlení bychom se měli zaměřit na spravovaný majetek a nájemní vztahy. Rozprodávání bytového fondu je, zdá se, konec. Městská část by měla nyní zajistit, aby se v bytech, které jí zůstaly ve správě, důstojně žilo, a to za rozumné peníze.Další oblastí je veřejný prostor, kde každý z nás dennodenně prochází. Např. dvojková část Čelakovského sadů je aktuálně pro ostudu. Ale nejde jen o opravy a údržbu, městská část by měla aktivně podporovat i různé formy sousedských a komunitních aktivit, které veřejný prostor dotvářejí. Komunitní zahrada na dvojce stále chybí.V oblasti financí bychom rádi představili první verzi participativního rozpočtu. Vy sami si navrhnete projekty, které vám dávají na území Prahy 2 smysl, a po závěrečném hlasování na ně městská část uvolní prostředky a bude je realizovat. Je to jeden z kroků k většímu zapojení vás občanů do rozhodování o městské části, ve které žijete.

Martin Altschmied

{% asset 'posts/altschmied_np2_1-2020.jpg' alt='Martin Altschmied' %}

[Noviny Prahy 2, leden 2020](http://www.praha2.cz/file/yGu1/01-2020-PRAHA-NOVINY-WEB.pdf)
