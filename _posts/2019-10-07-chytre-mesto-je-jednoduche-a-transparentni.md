---
date: 2019-10-07
category: blog
tags:
    
layout: post
title: Chytré město je jednoduché a transparentní
author: Martin Altschmied
authorId:  martin.altschmied
image: posts/np2_10-2019.png
---

Pojem smart city se poslední dobou stal spíše synonymem ne vždy dobře utracených veřejných peněz. I když lavičky, nebo lampy nabízející wi-fi signál a dobíjení mobilních telefonů, působily moderně,  nakonec  rychle   zastaraly a   podlehly vandalismu. Smart  city nejsou takováto  dílčí izolovaná opatření, ale  město, které dynamicky reaguje na změny  prostředí  a potřeby  občanů. Proto vítám aktuálně startující projekt chytrých úprav v Havlíčkových sadech, které povedou k šetření peněz i životního prostředí. Další krok vidím ve větší otevřenosti  úřadu  občanům. Proč občan nemá informace  dostupné  jednoduše na   jednom místě? Proč nemá možnost oficiálně hlasovat v anketách jinak, než výstřižkem z novin? Proč  si  nemůže nastavit upozornění na věci, které se ho týkají? Velký potenciál v této oblasti nabízí i mobilní či webové aplikace. Je výborné,  že Praha  2  některými  již disponuje. Důležité by bylo tyto aplikace sjednotit a harmonizovat se zbytkem  města  například s aplikací Změňte.to. Přehledný portál by usnadnil i práci úředníkům, kteří jsou informacemi z různých zdrojů přehlcení. Další oblastí, která  dává smysl, je správa majetku, úspora energií a bezpečnost. Příkladem budiž senzory v obecních budovách regulující vytápění, bezpečnostní  opatření do škol, monitoring vydýchaného vzduchu v učebnách, atd. Na závěr je tře-ba říci, že nemáme patent na rozum. Spoustu možných chytrých  opatření jsou schopny vymyslet nejen soukromé organizace, ale i sami občané. Město by jim k tomu mělo poskytnout potřebnou součinnost a hlavně otevřená a dostupná data.

Martin Altschmied

{% asset 'posts/altschmied_np2_10-2019.jpg' alt='Martin Altschmied' %}

[Noviny Prahy 2, říjen 2019](http://praha2.cz/file/tzu1/10npd-e.pdf)
