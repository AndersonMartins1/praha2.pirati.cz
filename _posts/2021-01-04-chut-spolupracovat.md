---
date: 2021-01-04
category: blog
tags:
    
layout: post
title: Chuť spolupracovat
author: Radek Oborný
authorId:  # uid nekoho z _people (nepoviné)
image: posts/01-2021_np2.png

---

Rok 2020 jako by se nestal. Tradiční cykly byly narušeny a my se museli vzdát spousty aktivit, abychom ochránili naši společnost před šířením nemoci. Taky to byl rok, který nám ukázal, co vše je možné, když je vůle a motivace spolupracovat. Schopnost adaptovat se na nečekané podmínky a řešit je společně nás lidi odlišuje od ostatních zvířat. A jestli nás tento rok něco naučil, tak to, že budoucnost je nepředpovídatelná, ale také že žádný problém není neřešitelný. Čím větší výzva na nás čeká, tím více musíme být kreativní, protože se včerejšími nástroji problémy zítřka nevyřešíme. Piráti mají  kreativitu, odvahu a znalosti řešit problémy po novém, příkladem budiž web covid.praha.eu, který získal ocenění e-goverment, stejně jako datová platforma Golemio, za otevřený přístup k datům o městě. Víte, jak se řeší problémy ve 21. století? Za A) tucet vousatých pánů – expertů sedí v kolečku, než přijdou s řešením B) shromáždí se data, vytvoří se počítačový model a možné scénáře, které se komunikují C) radní se poradí s orákulem. Samozřejmě, že B je správně. V datech jsou informace, v informacích je pravda a pravda vítězí. A tak tě vyzývám, Dvojko, buď více otevřená, sdílej informace s občany, přehledně a jasně. Buď přístupná k novým řešením a postupům a buď slušná k inovátorům, svět se mění a ty musíš s ním. A konečně měj chuť spolupracovat, stavěj mosty, ne zdi. Tento rok byla ochutnávka z výzev, které nás čekají v příštích letech, a taky ukázka, že to zvládneme.

Radek Oborný


[Noviny Prahy 2, leden 2021](http://praha2.cz/file/H4w1/01-2021-PRAHA-NOVINY.pdf)
