---
date: 2019-03-04
category: blog
tags:
    
layout: post
title: Piráti usilují o záchranu nádraží Vyšehrad 
author: Magdalena Valdmanová
authorId:  magdalena.valdmanova
image: posts/noviny-prahy2-brezen2019.jpg
---

Programové prohlášení bych očekávala dříve, než čtvrt roku po sestavení koalice, nicméně pojďme se na něj podívat: Nejsilnější stránkou prohlášení z pohledu Pirátů jsou „informační služby, moderní a otevřená správa“, neboť sami dlouhodobě usilujeme o zprůhlednění a zefektivnění veřejné správy. S jistým překvapením proto sledujeme vzdor koalice k našemu návrhu na tak základní opatření, jako je zřízení videopřenosů ze zasedání zastupitelstva. Nejslabší stránka prohlášení je, že vše se podpoří, ale už se nepíše jakými konkrétními kroky. Navíc většina zmíněných oblastí je v gesci magistrátu, na který koalice má vliv minimální. Tato skutečnost je koneckonců zmíněna v posledním bodě prohlášení, kde se tvrdí, že „ve spolupráci s MHMP budeme usilovat o uspokojivé řešení situace kolem majetkoprávních vztahů objektu bývalého nádraží Vyšehrad.“ Probudit se po dvanácti letech, a stavět se do role ochránce nádraží je zvláště ze strany ODS jen maskování politické pohodlnosti od samotného počátku kauzy v roce 2007. Pokud by v minulosti existoval skutečný zájem o nádraží Vyšehrad, dávno by již nechátralo. To je ovšem minulost, jsme rádi, že koalice vyslyšela naší výzvu z loňského roku (www.zachranimenadrazivysehrad.cz) a zesílila kroky vedoucí k záchraně této krásné historické stavby. Ani Piráti nelenili a z iniciativy zastupitele Jaroslava Němce vznikla na magistrátu Pracovní skupina k nádraží Vyšehrad, která bude formulovat postoj hlavního města k této kauze a splnění slibu, že budeme usilovat o odkoupení a rekonstrukci nádraží Vyšehrad.

Magdalena Valdmanová


[Noviny Prahy 2 - březen](http://praha2.cz/file/Utt1/03npd-d.pdf)
