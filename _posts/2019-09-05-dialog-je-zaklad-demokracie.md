---
date: 2019-09-05
category: blog
tags: 
layout: post
title: Dialog je základ demokracie
author: Jaroslav Němec
authorId: jaroslav.nemec
image: posts/np2_09-2019_detail.png
---
Naším dlouhodobým cílem je otevřená, transparentní a přátelská radnice. Chceme se zabývat podněty našich sousedů a zapojit je do rozhodování  o  rozdělení  veřejných financí na relevantní projekty    v    rámci    participačního rozpočtu.      Současné      vedení  radnice  dává  zatím  spíše  najevo  přesný  opak.   Příkladem   je   nedávné   kácení   v   ulici   Na   Smetance.   Po mediální bouři sice radnice uspořádala     veřejné     setkání     pod   taktovkou   PR   agentury   a za ochrany strážníků, ale místo   naslouchání   prezentovala   nesmyslné  argumenty  a  občany jen poučovala. Lidé mají být o zamýšlených krocích radnice informováni    v    dostatečném předstihu,  a  nejen  to.  Mají  být  přizváni  k  plánování  řešení  jako  partneři,  které  respektujeme a s jejichž názorem a potřebami   se   počítá.   Na   rozšíření   povědomí o chystaném kácení stromořadí v Lužické ulici měla podíl  i  naše  facebooková  skupina, kterou jsme založili a probírali  zde  s  občany  poznatky  a  další  kroky.  Včasná  informovanost, občanská aktivita i mediální ohlas zachránily stromořadí  od  vykácení.  Další  osud  bude nyní konzultován s veřejností. Také jsme v  létě  vytvořili  dotazník,  kam  mohli  návštěvníci  našich  stránek psát své podněty k řešení,  další  budou  následovat.  Zastupitelé  Pirátů  budou  nadále    soustavně konzultovat    své   rozhodnutí   s   veřejností.   Sdílení  informací  a  dialog  je  základ spolupráce  –  ozvěte  se  nám  na  mail,  do  chatu  nebo  zavolejte. Zároveň    vás    rádi od  podzimu  uvítáme  v  kanceláři  Pirátů  Prahy  2  v  Bělehradské 21, která bude stálým kontaktním   místem   k   setkávání   a  diskuzím  nad  tématy,  která  nás na dvojce společně zajímají nebo tíží. 

{% asset 'posts/nemec_np2_09-2019.jpg' alt='Jaroslav Němec' %}

[Noviny Prahy 2 v PDF](http://praha2.cz/file/llu1/09npd-d.pdf)
