---
date: 2020-03-24
category: blog
tags:
    
layout: post
title: ODS v Praze 2 nabízí splátkový kalendář pro podnikatele, Piráti požadují až 90 % slevu nájmu pro podnikatele i nájemníky městských bytů

author: 
authorId:  
image: posts/vyzva01.jpg
---
Piráti Prahy 2 bedlivě sledují vývoj ekonomického dopadu vládou přijatých opatření v souvislosti s pandemií COVID-19. Uvědomujeme si, jaký mají současná opatření, na která nebylo možné se předem připravit, zásadní dopad na podnikatele a na životy našich sousedů, občanů Prahy 2. 

Proto jsme koncem minulého týdne požádali paní starostku Janu Černochovou (ODS) k zavedení dalších opatření, které mohou mnoha lidem napomoci tuto těžkou dobu překonat. [Navrhli jsme pomoci podnikatelům a občanům v Praze 2](https://praha2.pirati.cz/aktuality/navrhli-jsme-pomoci-podnikatelum-a-obcanum-v-praze-2.html), kteří mají pronajaté bytové a nebytové prostory ve správě městské části. 

„<i>Je potřeba umožnit slevy z nájmu pro všechny nájemníky v objektech v majetku městské části Praha 2, a to až do výše 90 % měsíčního nájemného, nebo odklad placení nájemného,</i>” komentuje návrh Jaroslav Němec, předseda zastupitelského klubu Pirátů Prahy 2 a upřesňuje, že „<i>slevy a úlevy by mohly být poskytnuty na základě podané žádosti a nebyly by nárokové.</i>”

Vedení radnice Prahy 2 v současné době navrhuje odložit v městské části splátky nájemného a zároveň zmrazení valorizace nájmů pouze podnikatelům v nebytových prostorech. „<i>To považuji za nedostatečné. Úlevy musí být pro všechny nájemníky městské části. Nelze upřednostňovat jen jednu skupinu, nelze nevalorizovat nájmy podnikatelům a zároveň zdražovat nájmy lidem v městských bytech,</i>” doplňuje Němec a dodává, že „<i>městská část by měla jít příkladem, jak občanům, naším sousedům ulehčit tyto těžké chvíle, které společně prožíváme.</i>” 

Rádi bychom také apelovali na soukromé vlastníky nemovitostí, aby i oni pomohli situaci lidem ulehčit. Věříme, že v tomto duchu připravená opatření pomohou občanům v Praze 2 překonat tuto nelehkou situaci. 

Společně to zvládneme! 

{% asset 'posts/vyzva.jpg' alt='Společně to zvládneme' %}

<h4>Celé znění dopisu Janě Černochové, starostce MČ Praha 2 ze dne 20. 3. 2020:</h4>

<i>Vážená paní starostko,</i>

<i>děkuji za řešení problematiky pronájmu nebytových prostor a především za vstřícnost a připravenost nadále řešit dopad na podnikatele městské části Praha 2. V současné době však navrhujete odložit splátky nájemného a zároveň zmrazení valorizace nájmů pouze podnikatelům v nebytových prostorech. </i>

<i>Dle zastupitelského klubu Pirátů Prahy 2 však <b>úlevy musí být pro všechny nájemníky městské části a to bez rozdílu. Nelze upřednostňovat jen jednu skupinu, nelze nevalorizovat nájmy podnikatelům a zároveň valorizovat nájmy lidem v městských bytech. </b></i>

<i>Současná krizová situace totiž dopadá na podnikatele, ale i zaměstnance. Například Praha 1 se kromě odkladu nájemného za nebytové prostory, rozhodla odložit do odvolání i valorizaci nájemného z bytů.</i>

<i><b>Jsme toho názoru, že je potřeba umožnit slevy z nájmu pro všechny nájemníky v objektech v majetku městské části Praha 2</b>, a to až do výše 90 % měsíčního nájemného, nebo odklad placení nájemného, slevy a úlevy by mohly být poskytnuty na základě podané žádosti a nebyly by nárokové. K podobnému kroku se u nebytových prostor  již minulý týden rozhodla např. Praha 5.</i>

<i>Městská část Praha 2 by měla jít příkladem, jak občanům, naším sousedům ulehčit tyto těžké chvíle, které společně prožíváme. Rádi bychom také, kdybychom společně apelovali na soukromé vlastníky nemovitostí, aby i oni pomohli situaci lidem ulehčit. </i>

<i>Věříme, že v tomto duchu připravená opatření pomohou občanům v Praze 2 překonat tuto nelehkou situaci.</i>

<i>Společně to zvládneme! </i> 

<i>S vřelým pozdravem a přáním pevného zdraví</i>

<p align="right">Jaroslav Němec
<br>předseda 
<br>Klubu zastupitelů České pirátské strany 
<br>v Zastupitelstvu městské části Praha 2</p>
