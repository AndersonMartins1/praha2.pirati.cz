---
date: 2019-04-04
category: blog
tags:
    
layout: post
title: Participativní rozpočet snad již v příštím roce
author: Martin Altschmied
authorId:  # uid nekoho z _people (nepoviné)
image: posts/noviny-prahy2-duben2019.jpg
---

Vážíme si práce všech, kteří se na tvorbě rozpočtu podíleli, nicméně s jeho konkrétní podobou se nemůžeme ztotožnit. Ač se rozpočet účetně tváří jako vyrovnaný, a koalice ho tak i mediálně prezentuje, bez zapojení dřívějších výnosů z prodejů majetku je deficitní a to i ve střednědobém výhledu. Do roku 2025 se počítá s průměrným schodkem 266 milionů korun za rok, který mohou mírně snížit pouze neplánované dotace. Nesouhlasíme s utrácením výnosů z prodeje majetku za projekty typu parkovací dům. Raději bychom je použili na opravy stávajícího bytového fondu, nebo jiné smysluplnější projekty pro všechny občany městské části. Obecně vidíme v oblasti kapitálových výdajů (investic) rezervy jak v účelnosti jednotlivých výdajů, tak v efektivitě jejich následného prováděni. Této oblasti se budeme z pohledu opozice dále věnovat. Navrhovaný rozpočet také neobsahuje ani minimální plán na šetření běžných výdajů, které jsou rostoucí, a to nejen v mandatorní oblasti, např. mezd. Občané také nemají možnost plnění rozpočtu detailně kontrolovat. Stávající rozklikávací rozpočet končí na úrovni obecných rozpočtových položek, Piráti prosazují rozklikávání jednotlivých výdajů až na úroveň konkrétních faktur. Pozitivně naopak vidíme rostoucí výdaje na školství, nebo předběžný souhlas s naším návrhem realizace pilotního programu participativního rozpočtu v roce 2020. Rada přislíbila vyčlenění několika milionů na projekty podpořené občany.

Martin Altschmied

Noviny Prahy 2, duben 2019 > http://praha2.cz/file/XVt1/04npd-d.pdf
