---
date: 2021-09-07
category: blog
tags:
    
layout: post
title: Krok k otevřenější radnici
author: Martin Altschmied
authorId:  martin.altschmied

image: posts/np2-9-2021.png
---

Dobrý nápad pro dvojku, jak jsme u nás participativní rozpočet pojmenovali,  je jedinečná možnost, jak se zapojit do zvelebování naší Prahy 2. Žádný politik  totiž nemůže znát všechny problémy a tužby lidí, kteří v daném místě žijí.  A pokud si myslí že ano, končí to obvykle výstavbou nesmyslných projektů,  jako je například volnočasový areál na Folimance, který mnoho z místních pořádně  ani nechce. Přínosy participace jsou tak jasné: zvýšení zájmu o naše okolí, zapojení aktivních občanů do vymýšlení a propagace projektů a nás všech při hlasování o vítězích. Nezanedbatelná je samozřejmě i koordinační úloha ze strany úřadu, který s podáváním projektů pomáhá, vyhodnocuje jejich formální realizovatelnost a celý projekt zviditelňuje v médiích. Správná komunikace je největší úskalí Dobrého nápadu pro Dvojku. Pokud by nebyla dostatečná, nebo by podmínky pro zadávání projektů  byly příliš složité, nikdo nebude mít chuť nápady zadávat, ani o nich hlasovat.  Proto jsem rád, že poté, co jsem vznik Dobrého nápadu na zastupitelstvu inicioval,  jsme se na jeho realizaci domluvili napříč všemi stranami a budeme ho podporovat i pomocí svých komunikačních kanálů. Za Piráty tak mohu nabídnout například  konzultace nápadů a pomoc s podáváním projektů e-mailem nebo osobně v naší klubovně na Bělehradské 21.

[Noviny Prahy 2, zaří 2021](https://praha2.cz/file/QLw1/09-2021-PRAHA-NOVINY.pdf)
