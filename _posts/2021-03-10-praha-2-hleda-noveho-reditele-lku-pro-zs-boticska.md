---
date: 2021-03-10
category: blog
tags:
    
layout: post
title: Praha 2 hledá nového ředitele/lku pro ZŠ Botičská
author: 

image: posts/zs-boticska.jpg

---

Upozorňujeme na důležitou informaci, která mohla lehce uniknout vaší pozornosti – <a href="https://urad.praha2.cz/Konkursni-rizeni-na-vedouci-pracovni-misto-reditel-reditelka-Zakladni-skoly-Praha-2-Boticska-8.html" target="new">hledá se nový ředitel/ředitelka ZŠ Botičská od školního roku 2021/2022</a>
  
Prosíme o sdílení a rozšíření této informace, z více stran se k nám dostávají zprávy, že zrovna tato základní škola nový impuls pro moderní a kvalitní vzdělávání dětí opravdu potřebuje. Praha 2 jako zřizovatel školy si s oslovením co nejširšího možného spektra kvalitních zájemců hlavu neláme.

Termín přihlášky je vpravdě šibeniční – výběrové řízení bylo vyvěšeno 24. 2. 2021 a přihlášky musí být na radnici nejpozději 26. 3. 2021, tedy lhůta je 30 dní, což by byl velmi krátký interval i pro dobu bez nouzového stavu. Shodou okolností visí na stejné <a href="https://urad.praha2.cz/Volna-mista" target="new">úřední desce Prahy 2</a> i výběrové řízení na ředitele ZŠ Mazurská v Praze 8 – s termínem téměř 2,5 x delším. Tím nutně vzniká otázka, jestli chce radnice skutečně hledat z co nejširší palety uchazečů kvalitního kandidáta, nebo chce jen jmenovat někoho již dříve neveřejným způsobem vybraného. 

Na webových stránkách <a href="http://www.zsboticska.cz/" target="new">školy</a> či <a href="http://www.praha2.cz" target="new">Prahy 2</a>, kromě úřední desky „<a href="https://urad.praha2.cz/Volna-mista" target="new">volná místa</a>", jakoukoliv informaci ohledně tohoto výběrového řízení ke dni 10. 3. 2021 nenajdete. Kvalita ředitelů a ředitelek základních škol je přitom pro obyvatele městské části zcela zásadní.

Piráti v Praze 2 <a href="https://praha2.pirati.cz/komunalni-volby/program/praha2018/skolstvi-sport-a-volny-cas/">dlouhodobě prosazují</a> otevřená výběrová řízení na místa ředitelů, chceme vybírat ředitele a ředitelky kvalitní s moderní vizí rozvoje školy. Nechceme dosazovat ředitele po známosti ani podle tradice, ale na základě odbornosti a vize v souladu s dlouhodobou strategií vzdělávání města a městských částí.


<h3>Konkursní řízení na vedoucí pracovní místo ředitel/ředitelka Základní školy, Praha 2, Botičská 8</h3>

Městská část Praha 2
v souladu se zákonem 561/2004 Sb. o předškolním, základním,
středním, vyšším odborném a jiném vzdělávání (školský zákon), v platném
znění a v souladu s vyhláškou 54/2005 Sb., o náležitostech konkursního řízení
a konkursních komisích v platném znění
vyhlašuje konkursní řízení na vedoucí pracovní místo ředitele/ředitelky školy

<b>Základní školy, Praha 2, Botičská 8</b>
zřizované městskou částí Praha 2, nám. Míru 20, Praha 2

<b>Předpoklady pro výkon činnosti ředitele:</b>

-  vzdělání podle § 7 nebo § 8 zákona č. 563/2004 Sb., o pedagogických pracovnících a o změně některých zákonů, v platném znění
-  praxe dle § 5 odst. 1 písm. b) výše uvedeného zákona
-  řídící a organizační schopnosti
-  znalost práce na PC
-  znalost školské problematiky a předpisů
-  občanská a morální bezúhonnost
-  dobrý zdravotní stav
-  znalost českého jazyka


<b>K přihlášce doložte:</b>

-  ověřené kopie dokladů o nejvyšším dosaženém vzdělání (včetně vysvědčení o státní závěrečné zkoušce a dokladů o dalším vzdělávání)
-  doklad o průběhu zaměstnání a délce praxe podle § 5 odst. 1 zákona č. 563/2004 Sb., potvrzený posledním zaměstnavatelem
-  strukturovaný, vlastnoručně podepsaný životopis
-  koncepci rozvoje ZŠ Botičská (maximálně 5 stran formátu A4)
-  výpis z rejstříku trestů (ne starší tří měsíců)
-  čestné prohlášení podle § 4 odst. 3 zákona č. 451/1991 Sb., v platném znění
-  lékařské potvrzení o způsobilosti k výkonu činnosti ředitele školy (ne starší tří měsíců)
-  případně úředně ověřenou kopii dokladu potvrzující znalost českého jazyka podle § 4 zákona č. 563/2004 Sb., ve znění pozdějších předpisů
-  souhlas se zpracováním osobních údajů podle nařízení Evropského parlamentu a Rady (EU) 2016/679 ze dne 27. dubna 2016 o ochraně fyzických osob v souvislosti se zpracováním osobních údajů a o volném pohybu těchto údajů a o zrušení směrnice 95/46/ES (obecné nařízení o ochraně osobních údajů)

<b>Vyhlašovatel si vyhrazuje právo zrušit konkursní řízení kdykoliv v jeho průběhu bez udání důvodu.</b>

Do konkursního řízení budou zařazeny pouze vlastnoručně podepsané přihlášky uchazečů se všemi úplnými požadovanými doklady doručené poštou nebo podané na podatelnu úřadu nejpozději

<b>do 26. 3. 2021 do 16:00</b>

Přihlášky s doklady zasílejte poštou na adresu:

Úřad městské části Praha 2
odbor školství
nám. Míru 20
120 39 Praha 2
nebo osobně do podatelny ÚMČ Praha 2, nám. Míru 20.

Obálku označte slovy: „<b>Konkursní řízení ZŠ Botičská  – neotvírat</b>“

<hr />
foto: <a href="https://commons.wikimedia.org/wiki/Category:Z%C3%A1kladn%C3%AD_%C5%A1kola_Boti%C4%8Dsk%C3%A1#/media/File:Boti%C4%8Dsk%C3%A1_8,_Na_D%C4%9Bkance_2,_Z%C5%A0_Boti%C4%8Dsk%C3%A1.jpg" target="new">CC BY 4.0, ŠJů, Wikimedia Commons</a>
